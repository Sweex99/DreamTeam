Під структурою даних в загальному випадку розуміють множину елементів даних і множину зв’язків між ними.
Розрізняються прості (базові) структури даних і інтегровані (структуровані). Простими називаються такі структури даних, які не можуть бути розділені на складові частини більші, ніж біти. З точки зору фізичної структури важливою є та обставина, що в даній машинній архітектурі, в даній систем програмування завжди можна наперед сказати, яким буде розмір даного простого типу і яка структура його розміщення в пам’яті. З логічної точки зору прості дані є неподільними одиницями.
Інтегрованими називаються такі структури даних, складовими частинами яких є інші структури даних – прості але в свою чергу інтегровані. Інтегровані структури даних конструюються програмістом з використанням засобів інтеграції даних, які представляються мовами програмування.
У залежності від наявності чи відсутності явно заданих зв’язків між елементами даних потрібно розрізняти незв’язні структури і зв’язні структури.
Досить важлива ознака структури даних – її змінність – зміна кількості елементів і/або зв’язків між елементами структури. За ознакою змінності розрізняють структури статичні, напівстатичні та динамічні.
Ще одна важлива ознака структури даних – характер впорядкованості її елементів. За цією ознакою структури можна поділити на лінійні й нелінійні
структури.